11

cui Catullus libellum suum dedicavit, et cujus Chronico-
rum meminit.

6⁰. Catullus ludos Augusti seculares vidit, quod perspi-
cuum est ex ejus carmine seculari. Quare enim carmen
seculare scripsisset, nisi in annum ludorum secularium
incidisset? ·

Huic argumentationi ipse Scaliger fatetur obstare videri,
quod Cornelius Nepos, qui familiaris fuit Catullo, affirmat
poetam ante Atticum (mortuum anno U. C. 721) obiisse,
nam quum narrat Atticum L. Julio Calidio equiti in An-
tonii proscriptionibus salutis auctorem fuisse de Calidio
addit: “quem post Lucretii Catullique mortem multo ele-
gantissimum poetam nostram tulisse aetatem vere videor

posse contendere”. ¹ Quod a nonnullis ita acceptum est,
quasi Catullus ante Atticum mortuus esset. Sed jure Sca-

liger demonstravit Nepotem, qui viderit illos ludos seculares
et aliquot annos illi tempori superstes fuit, hoc sihi
voluisse: “nunc‚ quum scribo Attici jam diu mortui vitam,
Catullo quoque mortuo, vere mihi videor affirmare posse
nostram aetatem meliorem poetam Calidio non tulisse’'

Attamen inter haec Scaligeri argumenta unum tantum
est, quod non facile et plane redargui possit. Id solum
enim, quod de Caesaris in Britanniam expeditione dixit,
iam probat, ut videbimus, Hieronymum in Catulli anno
fatali errasse.

Jam 'Petrus Baelius ², et Hauptius ³ demonstrarunt a

recta via virum doctissimum longe aberrasse.

 

¹ Nep. in vita Att. 1254.
²· Dictionnaire Histoi-ique et critique, art. Catulle.

³ Q. C. p. 18 sqq.

