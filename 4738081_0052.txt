33

in paucis tantum ejus aequalibus erat; contra alia fuerunt,
in quibus poeta prorsus tempori suo eederet. Non enim
similis erat priscorum illorum Romanorum, bonae frugi
virorum, castitate, parsimonia, severitate insignium, quos,
quamquam multis de causis non, ut saepe factum est, ad
coelum tollendos nemo certe admirari desinet, Romanorum ,
inquam, quorum imaginem Catulli tempore referre studuit
et nonnumquam retulit Cato. Catullus voluptatibus deditus
erat, nec uti proavi, qui eo usque reipublicae inservire parati
erant, ut matrimonia inirent liberorum justorum procrean-
dorum caussa, easte cum casta uxore vitam degit, sed vagos
exercuit amores, neque tanto melior aequalibus fuit, ut adul-
teriis abstineret.

Si verum est, quod verum esse equidem credo , uniuscuius-
que aetatis indolem optime in litteris conspici, hanc ultimam
liberae Romanae reipublicae aetatem sine ullo mentis animi—
que vigore fuisse, ex litterarum genere, quod in ea imprimis
florebat, facile, opinor, colligi potest. Doctrina enim in
ingenii locum substituta erat. Perraro accidit eo tempore,-
ut poeta naturae cedens impulsui, animi motus carminibus
exprimeret, perpauca tunc carmina ex imo poetarum pectore
profluxerunt, at plerique multorum poetarum versus labore,
diligentia, vigiliis effingebantur. Sic Catulli amicus C. Hel-vius
Cinna novem per annos elaboravit poema haud. ita mag-
num, at multiplici et varia doctrina refertum Horatius,
quamquam ipse non semper, et recte quidem, id consilium

secutus ‚ non ita diu post suasit ‚ ut quodcunque carmen nonum

 

“angesehensten Manner der Provinz gewesen sein, er war ein
Gastfteund Oasars.”

