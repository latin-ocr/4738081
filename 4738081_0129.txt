106

mine 41 minime verisimile esse videtur. Doloris, qui poe-
tam occupabat, quum scriberet c. 38 caussa, aequo jure
in fratis morte atque in infelici Lesbiae amore sita fuisse
potest. Illa vero defututa et insana puella, cujus nomen
latet in primo carminis 41 corrupto vocabulo non ad Les-
biam pertinere, neque moecha, de qua ejusdem carminis
versu 4 dicit Lesbiam indicari opinor ¹.

Sed majora sunt, quaeque magis rem perficiunt. Carmi-
num, quae Froehlichius ad alteram periodum retulit, noni
nullarum mentem longe a reliquarum ejusdem periodi mente
diversam esse nemini non patebit. Ipse enim poeta de

puella praedicavit in c. 68 ²:

“Quae tamen etsi uno non est contenta Catullo
“Rara verecundae furta feremus herae.'’

Sunt inter carmina, a Froehlichio tempori disjunctionis
Catulli a Lesbia addicta , quae ita scripta sunt ‚ ut non admo-
dum severi amantis dolor et ira perluceant, quae non dura-
bunt , simulac puella se totam pristino restituerit amori. Hujus
generis, mea quidem opinione , sunt c. 72, quod non ad ean-
dem classem cum carmine 85 pertinere ‚ miror Froehlichium
esse opinatum. In quo utroque carmine plane eadem mens
iisdem fere vocabulis expressa est‘. Porro huc pertinent c. 87, ex
Scaligeri conjectura eum c. 75 conjunctum. Majorem jam iram
spirant c. 37 , 79 et 91. Consilium non amplius eam sec-
tandi, quae fugit et longum deponendi amorem declaratur

in c. 8, quod fere fieri non potest, quin conjungatur cum

 

¹ cf. c. 43.
² Vs. 135.

