13

habuit anno 708 quatuor. Nam jam Vossius ¹ recte perspexit
ridiculum esse praedam Ibericam “quam scit amnis aurifer
Tagus'’ ita* intelligere, quasi victoriam Mundensem signi-
ficet, quia Munda plus quam ducentis passuum millibus a
Tago flumine absit. Sine dubio eam respicit poeta prae-
dam, quam Caesar reportavit anno 693 in bello Lusita-
nico L. Afranio, Q. Caecilio Metello coss, postquam ex
praetura urbana in Hispaniam ulteriorem profectus est,
quum diu retardatus esset a creditoribus. Praedam Ponticam
Scaliger intellexit relatam de victo Pharnace, quod Vossius
perquam absurdum esse dicit. Ipse putat lucrum et emolu-
mentum intelligi, quod e Bithynia ex contubernio M. Thermi
praetoris et familiaritate Nicomedis retulit. Haec autem prima
ζ fuit Caesaris militia, quam fecit annis 672 et 673. Quia,
ut infra demonstrabimus, carmen 29 scriptum sit necesse
est ante mortem Juliae, fieri non potest, ut Scaliger verum
invenerit. Sed neque quae Vossius docuit , melius sese habere
videntur. Recte enim Hauptius ² monuit Ponticam, non
Bithynicam hanc praedam vocari, neque praedam illud
emolumentum dici posse,- praeterea nimium temporis inter-
vallum esse interjectum inter hanc praedam anni 673 et
illam Ibericam anni 693, quam ut uno eodemque Catulli
versu commemorari potuerint. Nihil autern impedit , quominus
verum sit, quod ipse Hauptius opinatus est, praeda Pontica
illas significari divitias , quas Pompejus ex bello Mithridatico
reportavit et magnificentissimo triumpho anno U. C. 692

populo monstravit.

 

¹ In catull. p. 73.
² Q. C. p. 18. Obversatur tamen Mommsenus. R. G. III. p 318
in Nota, qui cum Vossio facit.

