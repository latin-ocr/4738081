CAPUT QUINTUM.

DE CARMINE LXVI.

Qualis fuerit Alexandrina illa poesis, de quain 'superiore
capite egimus, optime intelligitur ex Carmine LXVI, quod
ipse Catullus testatur se e Callimacho in patrium sermonem
convertisse. A vetustioribus fere omnibus summis laudibus
extollitur, ita tamen ut doleant periisse ipsius Callimachi
elegiam, quia hac temporis calamitate “non fieripossit‚ut
“Graeca cum Latinis componamus, inspiciamus non in
“singulis modo vocibus, sed in figuris etiam luminibus-
“que orationis, in ipsa ratione numerorum ac denique in
“tota structura poematis, quam apte et scienter Graeci
“poetae, in hoc genere inter suos facile primi, vim ac
“leporem Latinorum Poetarum sine controversia politissimus

“assecutus fuisset” ¹. Et certe dolendum est, mirum illud

 

¹ Muretus ad Catull. LXVI, l.

