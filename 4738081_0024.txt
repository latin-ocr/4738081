5

mecum censuit, eam ex Catulli carmine, 'supra allato ·
pueriliter esse confictam. Hujus igitur lapidis nullam ad
praenomen Caji confirmandum esse auctoritatem statuimus
Ipse lapis et hodie Veronae exstat.

Quem modo laudavimus, Schwabius ¹ longa disputatione
conatus est Gaji praenomen defendere et ita rem expedivit,
ut primum argumenta, quibus Quinti praenomen nititur,
refutaret, deinde probaret falsum praenomen poetae datum
esse, quia> a plerisque confundatur cum Q. Catulo poeta,
denique argumenta proferret , quibus nititur Gaji praenomen.
Tria proposuit argumenta, quibus adductus est, ut Quinti
praenomen rejiceret.

Hoc enim nititur auctoritate Codicum Cujaciani, Datami,
Riccardiani, et omnium Plinii codicum. Ut Cujaciani
auctoritatem infirmaret, attulit aetatem codicis quippe qui
descriptus sit anno 1469. Attamen necesse est ex antiquiore
libro descriptus sit, quem admodum verisimile est idem illud
exhibuisse praenomen Quinti. Datanum et Riccardianum ex
uno eodemque fonte fluxisse ‚ multis utrique codici lectionibus
propriis demonstravit Schwabius. At ea disputatione me judice
firmavit , non refutavit praenominis Quinti auctoritatem. Licet
enim multa propria et communia codices Datanus et Ric-
cardianus habeant, nimis inter sese differunt, quam ut
alterum ex altero esse descriptum opinari possis. Quid
igitur? Ex uno eodemque antiquiore sonte fluxerunt, qui
Q‘uinti praenomen exhibebat. Sic quoque redarguisse mihi
videor Schwabium perhibentem, interpolatione uberrime

pullulante in inscriptione codicum Catullianorum, illud

 

¹ Libri laudati pp. 5—24.

