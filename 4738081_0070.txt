51

nicos. Sed jam recte Hauptius observavit hanc Pherenicen
ludos tantum spectasse, non tamen equos ad Olympia mit-
tere consuetam fuisse. Nil igitur haec omnia, quae vir Cla-
rissimus protulit, faciunt ad rem. Sed ipsum Catulli carmen
faciliorem praebere interpretationem recte Hauptius vidit.

Ibi enim legimus hos versus multum certe tempore vexatos ¹.

“Ahjunctae paullo ante comae mea ‚sata sorores
“Lugebant, cum se Memnonis Aethiopis

“Unigena impellens metantibus aera pennis
“Obtulit Arsinoes Locridos ales equus.’'

Olim autem in ultimo versu scriptum fuisse “alis equos'’ uti
nunc etiam in codice Laurentiano legitur , admodum verisimile
est. Quod cum grammatici non intelligerent, opinati sunt
Berenicen equos aluisse, et ingeniosa certe conjectura visa
est, id reginam fecisse , ut in Olympiis praemia reportaret ludis.

Sed jam satis de Berenice, Catullus nos ad se revo-
cat. Supra autem ex Hygini narratione argumentum
elegiae cognovimus et hoc ipsum argumentum non po-
test nobis non admodum mirum et a nostra cogitandi
ratione prorsus alienum videri. Sed id ipsum erat, quod
Callimachus, quod Alexandrini, quod deinde Romani,qui
eos imitabantur, sectabantur, nova atque inaudita, novo
quoque atque inaudito modo proferre. Nec laude hoc studium
caruit, neque apud aequales, neque apud posteros. Jam vidi-

· mus, quantopere ab aequalibus doctus poeta noster celebratus
sit. Posteriorum interpretum pauca adscribemus testimonia,
ut inde pateat, quantopere iis quoque doctrina Catulliana

placeret.

 

¹ Vs. 51 sqq.

