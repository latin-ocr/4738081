60

“Χα).ὑβων, ὡς ἀπόλοιτο γένος
Γειόᾶεν ἀντέλλοντα, κακὸν φυτὸν, οἵ μιν ἓψηναν” ,
quae leguntur apud scholiasten ad Apollonium I, vs. 1323
et ad ΙΙ, 375. A Catullo 'ita Latine sunt reddita:
(vs. 48 sqq.) '

“Jupiter‚ ut Chalybum omne genus pereat
“Et qui principio sub terra quaerere venas
“Institit ac ferri fingere duritiem'' ¹.

Quae Valckenaerium incitarunt, ut Calliinachei deperdita
verba hexametri ita restitueret: ὦ Ζεῦ πᾶν Χαλύβων κ.τ. λ.

Iterum paullo explicatius Callimachi verba Catullus La-
tine vertit, ne ea dicere cogeretur, quae aut a lin-
guae indole, aut a Graecorum versuum sensu abhorrerent.
Quoad igitur judicare licet, omni laude digna est ratio, qua
Graecum Callimachi poema Latinis versibus expressit.

Jam de Callimachi, quoque fragmentis discedere lice-
ret, nisi Valckenaerius probasset et multis firmare a1·-'
gumentis conatus esset Witholii emendationem, pro
“Chalybum’' substituentis: “Telchinum”. Lectio “Chaly-
bum’' Politiani debetur emendationi, codices enim exhi-
bent: celicum, scelerum, celicum, coelitum, coelorum,
belidum, telorum ². Quae lectiones in neutram partem di-
rimunt litem. Sed cum Politiano tamen ex Callimachi
fragmento “Chalybum'' restituendum censeo. Non enim id
requiritur argumentum, quo praesertim nititur Valckenaerii
et Withofii ratiocinatio, Catullum eum populum nominasse,
qui praeterquam quod artem exercuerit fabrilem, pessi-

morum fuerit facinorum auctor. Tales autem Telchines erant.

 

¹ Valcken‚ p. 143 sqq. Bosscha p. 30.
² Valcken‚ p. 145. Sillig in edit p. 153 sq.

