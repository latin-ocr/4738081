CAPUT QUARTUM.

DE CATULLO 1M1TATORE ALEXANDRINORUM DEQUE DIVER—
SIS POESEOS EIUS GENERIBUS.

In Catulli ingenio dijudicando neque quae antiquiores,
neque quae recentiores de ea re monuerunt praetermittenda
sunt. Distinguendum est etiam inter varia poeseos genera,
quibus operam dedit. Duo tamen praemittenda videntur:
primum, Catullum numquam Maecenatem habuisse sed sine
patrono, i. e. libere, nullius auctoritate impeditum in car-
minibus elocutum esse, quid sentiret; deinde: numquam
eum reipublicae partem ipsum tetigisse, at semper in otio
vixisse, amori, amicitiae , studiis deditum. Quum enim neque
a principibus civitatis, neque a populo quidquam impetrare
vellet, neutrorum benevolentiam captaret, nihil impediebat,
quominus opinionem suam de omnibus rebus libere et
palam profiteretur.

Neque nulla ratio habenda est temporis , quo vixit Catullus.

