74

numeri temporum in aliquo pede mutandi. Si pes tria aut
quatuor habeat tempora in uno versu, necesse est habeat
tria aut ‘quatuor per omnes poematis versus ¹. Absurdum
est cogitare de licentia poetica, qua fingitur poeta ipse
quas sibi posuerit leges contemnere et nihili habere. Versus
certas habent leges, quas >nisi semper et ubique observas-
sent poetae, ars metrica evidentiam, quam dicunt ma-
thematicam, non haberet et de ea nihil scire, pauca
divinare liceret. Lex autem est certissima longam syllabam
duo habere tempora, brevem contra tempus unum. Longa
syllaba ob eam ipsam caussam in duas breves solvi, duae
breves in unam longam contrahi possunt. Spondaeum igitur
solvere licet in anapaestum, in dactylum, in proceleus-
maticum, numquam in tribrachyn, ut facit Vulpius in
sede prima. Sic in sede secunda Vulpius simul enumerat
iambum et tribrachyn, quae tria,-anapaestum et dactylum,
quae quatuor habent tempora. Quod fieri non potest. Sic
in sede tertia iambum, qui tria, spondaeum qui quatuor
habet tempora simul conmemorat. Quod iterum fieri non
potest. Sic in quinta sede cum cretico, temporum quinque,
spondaeum et dactylum commutari a Catullo perhibet, qui
posteriores tamen quatuor tanturn habent tempora. Quod

fieri non potest. Neque sextus pes recte sese habet. Pro

 

¹ Excipi posse ultimam totius versus syllabam, semper et ubique
ancipitem per se patet. Huic omni ratiocinationi non obstare vide-
tur, quod in nonnullis versibus pedes, varium temporum numerum
habentes eodem loco leguntur, e. g. in versu iambico spondaeum
cum solutionibus et iambum. Certi enim sunt pedes, quibus haec
libertas conceditur nec in omnibus pro libero suo arbitrio numerum

temporum poetae aut augent aut diminuunt.

