23

quo eum ridet c. 53, sed magis etiam e pulcherrimo

carmine 96, quo Quintiliae a Calvo amatae immaturam
luget mortem. Idem poeseos genus tractasse videntur Calvus

ac Catullus, iisdem enim laudibus honorantur, uno eodem-
que versu ab Horatio condemnantur. Et si ea colligimus,
quae de Calvi poematis memoriae tradita sunt, si frag-
menta inspicimus, quae hic illic sparsa jam diu a Viris
Clarissimis conjunctim edita sunt ¹, eundem animum ac
Catulli carmina ea spirare apparet. Ut Catullus in c. 29
diris exprobrationibus in Caesarem invectus est, ita Sueto-

nius 2 tradit Calvum cecinisse:

“Bithynia quidquid
Et paedicator Caesaris umquam habuit.'’

Nec minus uterque poeta Pompejum odio prosecutus
est. Quod de Catullo jam vidimus. Calvi verba haec sunt,
teste Seneca Rhetore: ³

“digito caput uno
Scalpit3 qnid credas hunc sibi velle? Virum.’'

Ut Catullus, ita et Calvus hendecasyllabis carmina compo-
suit, teste Asconio Pediano ad Orat. in toga candida con-
tra c. Anton. et L. Catilin. competitores, p. 95. Orell.
Uterque poeta malos poetas risit, quod de Calvo in Sardum

Tigellium traditum est in Porphyr. et Schol. Cruq. ad Horat.

 

¹ Η. Stephanus in Fragm. Poet. Vet. Latt. p. 410 sq., Almelo-
veen, in opusculis p. 168, Weichert in “Poetarum Latinorum Re-
liquiae''‚ p. 131. Lachmann in editione Catulli.

2 Caes. 49.

³ Controv. ΙΙΙ, 19.

