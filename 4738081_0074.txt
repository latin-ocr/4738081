55

Primum quidem ipsum argumentum valde displicet. Comam ,
quamquam sit inter sidera collocata, ita ad dominam loqui,
ut dicat se ipsam cognovisse “a parva virgine magnanimam'⁷ ,
nimis a rerum natura abhorret, neque ulla festivitate vel
ullo lepore sese commendat, ita ut, mirum et ingeniose
inventum licet dicas, certe non sit pulchrum et veri
poetae ingenio dignum. Quod idem judicium de iis omni-
bus ferendum esse censeo, quae ex argumento neces-
sario sequuntur: de dolore, quem sensit caesaries, quum
crudeli vi ferri a caro capite sejungeretur, de exsecratione
illius, qui primus vim ferri invenerit, de muneribus, quae
sibi petit coma ‘in Veneris festis diebus, denique de adultero-
rum vituperatione, quae talis, qualis a poeta composita est,
hic nullum locum habet. Ferri enim posset, si magis virtus
et in matrimonio castitas ea re celebrarentur. Quod tamen
non fit, quia jam in praecedentibus amorem erga solum mari-
tum melius poeta depinxerat. In argumento elaborando, suo
more, multa attulit Callimachus, quae admirari licet, qua-
tenus laborem indefessum testantur, probari tamen nullo
modo possunt. Laudes, quibus Conon extollitur, cujus
praeclara scientia atque doctrina non sine multis ambagibus
neque sine fuco mythologico per sex versus celebrantur,
querelae de ferri vi, quae et Athum montem everterat, ubi
locus est geographicis nonnullis promendis, deinde narratio
de collocatione comae in Veneris casto gremio, ubi poeta
ostendit se penitus genealogiam mythologicam cognovisse,
descriptio loci, quem in coelo adepta est coma, allocutio ad
Nemesin, modus quo se gloriatur non ullo timore perductum iri,
ut vera tegat, denique desiderium ad caput Berenices red-

eundi et exitus poematis astronomicus, haec omnia tam

