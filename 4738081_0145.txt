122

dum et joculare sacrificicium Veneri votum persolutum
describitur. Soles igitur candidi, quos in carmine octavo
deploraverat poeta, iterum exoriri videbantur.

At Lesbia tunc non melioribus fuit moribus, quam
antea. Tunc demum Catullus omni indulgentia atque omni
patientia sepositis animum recepit*¹ et sanae mentis praeceptis
paruit. Difficile fuit longum deponere amorem. Difficile
fuit, at hoc ut qualubet ratione perficeret, omnium virium
intentione contendit (c. 76), et perfecit.

Paullo post scripsit carmen 6823 quum Manlius quidam
per epistolam Catullum rogavisset, ut se variis rebus ad-
flictum carminibus amatoriis transmissis quodammodo con-
solaretur et erigeret, poeta amico respondit, se quum non
minoribus, quam ille calamitatibus opprimeretur, Manlii
precibus satisfacere non posse.

Ut dolorem. de fratris morte, quae in idem incidit tem-
pus et de turpibus Lesbiae, quam quondam plus oculis
amaverat, moribus leniret in Bithyniam iter suscepit,
Quum anno 56 ineunte rediisset, audivit de Ciceronis
pro Caelio oratione, quam ob rem hujus facultatem ora-
toriam carmine 49 celebravit: “Disertissime Romuli nepo-
tum’'. Eodem fere tempore poeta, non tam iratus et de-
speratione oppressus, quam animo aequo ac sedato carmen
58 ad eundem M. Caelium Rufum misit, quem olim
aemulum acerbis contumeliis persecutus erat: “Caeli, Les-
bia nostra, Lesbia illa’'. Denique Catullus Furium et Au-
relium jussit pauca non bona dicta puellae renuntiare,
c. 11: “Furi et Aureli, comites Catulli'’.

In hunc modum Schwabius disputavit. Finem fecit accu-

rate tempus definiendo ‚ per quod Lesbia Catullum amaverit.

