97

dit, accurate comparavi cum iis, quae scriptores antiqui
de Clodia Quadrantaria tradiderunt, nec ea perpendere
omisi, quae Catulli commentatores et alii viri docti, qui
recentioribus temporibus de Catullo scripserunt, de ea re
judicaverunt, mihi persuasum est, non probatum esse neque
probari posse Clodiam illam eandem fuisse atque puellam,
quam Catullus amavit3 contra verisimile esse aut alio
nomine eam esse appellatam, aut saltem aliam mulierem
ex gente Clodia falso Lesbiae nomine significari.

Quae quaestio non nullius momenti esse videtur. Prae-'
terquam enim verum est, quod praedicavit Lessingius ¹, om-
nia et minima quoque de vita scriptoris antiqui, quem semel
iterumque lectum diligere didicimus, scire, nostra interesse,
duae imprimis sunt caussae, cur plurimum intersit, utrum
ignoremus an cognitum habeamus, quae fuerit puella, cui
Catullus se per magnam aut potius primariam vitae par-
tem dicavit. Si enim plane et accurate nomen , mores, gen-
tiles, amicos illius mulieris cognoscere possumus, multum
inde lucri interpretatio carminum Catullianorum capiet,
multis personis, quorum nomina in iis leguntur, suus in
historia illius temporis locus vindicabitur, et res, ad quas
alludit poeta melius et accuratius intellegentur. Alterum
lucrum, quod ex ea notitia interpretatio nostri poetae
faceret hoc est, quod multorum carminum aetas definiri
et certus ordo, qui nunc in libello Catulliano plane desi-

deratur restitui posset. Accedit quod ad mores et indolem

 

¹ “Man gewinne aber einen alten Schriftsteller nur erat fieb,
“und die geringste Kleinigkeit,die ihm betrifft, die einige Beziehung
“auf ihm haben kannshort auf uus gleichgiiltig zu sein.'' Lessingius
in vita Sophoclis, init.
7

