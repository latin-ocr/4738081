120

que, quae cum caussis inimicitiarum minime cohaerebant,
objectare non vereatur, oblitus in se ipsum ex hujusmodi
calumniis eorum, quos paullo ante in amicorum numero
habuerat maculam haud mediocrem relabi. Certe princeps
aemulus Catulli fuit Rufus ille, alter, quem tangit c. 79
sub Lesbii nomine. Quem non veretur Schwabius ob illam
Lesbii pulchritudinem, P. Clodium Pulchrum dicere,
Clodiae, quam fuisse Catulli Lesbiam opinatur, fratrem
germanum. Tertius poetae aemulus fuit Gellius, quem
septem carpsit carminibus, quorum agmen ducere vide-
tur carmen 116 ; reliqua id ipsum, quodvin hoc car-
mine Gellio minatus est Catullus, perficiunt (carm. 74,
80, 88, 89, 90, 91). Qualis eo tempore conditio Ca-
tulli esset animi, satis declarat carmen 85:

“Odi et amo; quare id faciam fortasse requiris?
“Nescim sed fleri sentio, et excrucior.''

Quod epigramma quodammodo tituli loco praeponi po-
test omnibus illis carminibus, quae Catullus per tempus
discidii inter amantes orti scripsit. y

Nondum tamen a se ipso impetrare potuit, ut Clodiam
desereret, sed tela in ejus innumerabiles amatores conji-
cere perrexit, veluti in carmine 37: “Salax taberna, vos-
que contubernales'’ ‚ e quibus Egnatium quendam Celtibe-
rum nominat, quem in carmine 39 quoque: “Egnatius,
quod candidos habet dentes'' lepide admodum carpsit. Jam-
dudum igitur omnia clamabant, Clodiam, vile scortum a
Catullo deserendam esse. Poeta ipse tandem intellexit, se,

quo diutius cum Lesbia familiaritate quadam conjunctus

