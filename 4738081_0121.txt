98

Catulli accuratius perspicienda multum certe ea notitia
prodesset. At contra , si nobis scire videmur quae fuerit puella ,
quam Catullus amaverit neque id re vera cognitum habe-
mus, si igitur falsa utimur norma, ad quam interpreta-
tionem ejus carminum dirigimus, plane a recta via aber-
ramus. Multa enim , quae non expediri possunt, praeclarissime
expedire nobis videbimur ‚ multa, quae rec-te explicare potuis-
semus, vitiose explicabimus. Satius enim est nihil scire
quam falsa scire.

Locus in hac re dijudicanda classicus legitur in Apulej0‚
qui ita scripsit ¹: “Eadem igitur opera accusent C. Catul-
“lum‚ quod Lesbiam pro Clodia nominarit et Ticidam si-
“militer‚ quod quae Metella erat Perillam scripserit.'' Cet.
Qui solus locus est, ubi verum Lesbiae nomen commemo-
ratur in omnibus, qui ad nos pervenerunt antiquis scripto-
ribus. Quid ex eo colligi possit investigare et quatenus
ei fides habenda sit, argumentum erit hujus disputationis.

Aliquantum certe ponderis Apuleji testimonio additur
loco Ovidiano, ubi legitur ²:

“Sic sua lascivo est saepe cantata Catullo
“Femina cui falsum Lesbiae nomen erat.''

Ε quo hoc discimus, re vera sub Lesbiae nomine per-
sonam aliquam latere nec Catullum, ut imprimis recen-
tiores poetae facere solent amorem fictum laetis et maestis
carminibus cecinisse. Reliqui de Lesbia loci, qui apud
antiquos scriptores leguntur nihil novi, quod rem perficiat

afferunt.

 

¹ Apul. de Magia. X. p. 465 Hildeb.
² Ovid. Trist. ΙΙ, 427.

