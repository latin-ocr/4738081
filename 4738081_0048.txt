29

ab Asinio Pollione de tribunatu postulatum, defenderet,
adeo eum animo exarsisse, ut quia parvulus statura esset,
imponi se supra cippum juberet, juraturus, si quam inju-
riam Cato Pollioni, accusatori suo fecisset, se in eum ju-
raturum calumniam. Denique testis surgat auctor Dialogi
de oratoribus, qui c. 18 queritur, nimis Calvum , sed etiam
Ciceronem ipsum antiquos oratores Romanos, horridos et
impolitos et rudes et informes imitatos esse; eodem capite
Ciceronis judicium de Calvo , oratore exsangui et attrito , com-
memorat-sed contra testatur, Calvo Ciceronem solutum et
enervem visum esse. Minus Calvo favent, quae tradit c. 21:
“Ipse mihi Calvus, cum unum et viginti, ut puto, libros
“reliquerit, vix in una et altera oratiuncula satisfacit, nec
“dissentire ceteros ab hoc meo judicio video. Quotus enim
“quisque Calvi in Asitium aut in Drusum legit‘! at hercle in
“hominum studiosorum manibus versantur accusationes,
“quae in Vatinium inscribuntur ac praecipue secunda ex his
“oratio: est enim verbis ornata et sententiis, auribus judi-
“cum accomodata: ut scias Calvum intellexisse, quid me-
“lius esset, nec voluntatem ei, quin sublimius et cultius
“diceret, sed ingenium ac vires defuisse.’' Cap. 25 Calvum
idem adstrictorem dicit. Quae quum ita sint, certe si ad
normam Ciceronis eloquentiae Calvi dejudicatur, longe illo
hic cedere videtur3 sed si eum cum ceteris, quantopere
judicare licet, sui temporis oratoribus comparamus, merito,
1 credo, apparebit eum multis anteponi et, nisi juvenili fere
aetate infausto fato esset correptus ‚ praeclara , quae ei natura ,
teste Cicerone ¹ , dederat dona, ita ad maturitatem perve-

 

¹ Brut 81, 280, cui injuria obloqui videtur Auctor Dial. c. 21.

