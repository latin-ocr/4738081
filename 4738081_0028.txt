 

9

de re ulla esse dubitatio, cum carmine LII Catullus con-

sulatum Vatinii commemoret:

Quid est, Catulle, quid moraris emori?
Sella in curuli Struma Nonius sedet,
Per consulatum pejerat Vatinius:

Quid est, Catulle, quid moraris emori?''

Ex fastis autem consularibus apparet anno 706 U. C.
C. Julium Caesarem iterum dictatorem, M. Antonium, ma-
gistrum equitum dictos esse, post quam dictaturam con-
sules eodem anno creati sunt Q. Fufius Calenus et P. Va-
tinius, quocum conveniunt quae scribit Dio Cassius ¹:
“rafaroe ἐν ἐκείνῳ τῷ ἔτει, ἐν ᾧ δικτάτωρ μὲν ὅντως αὐτὸς τὸ δεύτερον
ἧρξεν, ὕπατοι δὲ ἐπ’ ἐξόδῳ ἀποδειχθέντες ὀ τε Καλῆνος καὶ ὀ
Οὐατίνιος ἐλέγοντο εἶναι, ἐποίησεν. QUia autem Catullus horum
alterius consulatum commemorat, necesse est (sic viri
docti et inter eos Hauptius ratiocinati sunt) vixerit exeunte
anno 706, nec mortuus esse potest eo anno, quo tradidit
Hieronymus.

Diversas de vera poetae aetate sententias multi viri docti
proposuere. Primus Josephus Scaliger ² secundum Hiero-
nymum et antiquam vitam, Catullum natum esse censens
anno 667, demonstrare conatus est, eum mortuum esse
post annum 736 U. C. quo C. Furnio, C. Junio Silano
Coss. ludi Augusti seculares facti sunt. ⁸ Quod multis
argumentis probare conatus est, quae hic enumerare lubet,
quia sic simul nonnulla attingere necesse erit, quae recen-

tiores ad interpretationem Catulli carminum contulerunt.

¹¹1⁴. XLII, c. 55.
² Animadv. in Eusebium p. 155.
³ Cf. Haupt, Q. C. p. 14.

