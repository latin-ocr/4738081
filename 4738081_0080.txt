61

Sed nihil aliud Catullus agit, nisi ut eos exsecretur, qui
ferrum primi invenerint. Quod veterum opinione fecisse

Chalybes jam ex Verg. Georg. Ι, conjicere licet:

“India mittet ebur, molles sua thura Sabaei
“At Chalybes nudi ferrum.’' —

Cui allato exemplo addit Bosscha: “Quin ipsum ferrum
“hinc apud Aeschylum et Sophoclem Χάλυψ et eorum exem-
“plo apud Propertium et Vergilium Chalybs appellatur.’'

Paullo post Valckenaerius disputavit, non ferri illi exse-
crationi poetam idoneum habuisse locum ¹, cum coma
Berenices tantillo etiam instrumento secari potuerit. Con-
tra Bosscha disputat, comam jam sideris habere perso-
nam, deinde recentiores quoque poetas in talibus exsecratio-
nibus veri modum excedere solere. Cujus exemplum pro-
fert in nostrate Tollensio ‚ qui cum calamitatem Leidae delle-
ret, pulveris pyrii inventorem Schwarzium exsecratus sit.
Sed prorsus facio cum Valckenaerio, modo ne hanc ob reni
versus corruptos et spurios censeas. Neque Callimachus, quum
Chalybes ‚ neque Tollensius , quum Schwarzium execraretur,
ingenio veri poetae digna scripserunt.

Sed jam valere jubeamus Callimachum; de Catullo pauca adda-

s mus. Multa in hac elegia vituperanda censuimus ; etiamid quod
laudavimus, non summum est, quod in poeta requiritur3 solam

enim Catulli peritiam laude dignam censuimus. Sed plura

sunt. Versus enim eos2, ubi coma de reginae conjugali

amore disserit, pulcherrimos vocare, equidem non dubito.

Tantus deus Amor est, ut reginam antea nihil timentem,

jam a parva virgine magnanimam , de cari capitis salute nunc

sollicitam, sensibus mentem eripuerit. Maesti animi curas,

 

¹ V. 11—31.

