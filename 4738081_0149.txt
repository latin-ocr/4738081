126

2⁰. Alterum argumentum quod iis, qui Clodiam ac Lesbiam
eandam esse censent obversatur‚hoc est: ineunte anno 56
Catullus e Bithynia in Italiam rediit, quum “ver egelidos
“referret tepores'’. Tunc de Ciceronis oratione pro Caelio
audivit, quam hic eodem fere tempore habuit. Unanimi
consensu Schwabius, Helbigius, Jungclausenus fatentur post
eam orationem Catullum prorsus Clodiam amare desiisse,
et qui semel eam legerit, non dubito, quin hac in re
omnino cum iis faciat. At tamen carmen 11, in quo Ca-
tullus, ut Lesbiae pauca non hona dicta nuntient, Furio et
Aurelio imperat, ob “monumenta magni Caesaris”‚ ob
“Gallicum Rhenum”, ob “ultimos Brittannos'’ non potest
scriptum esse ante aestatem anni 55, satis diu igitur post-
quam de Ciceronis oratione poeta audivit. Equidem num-
quam credam per annum et dimidium poetam postquam
illa famosa et nefaria mulier omnium contemtui tradita
esset, quodammodo saltem cum ea conjunctam fuisse. Car-
mine enim 11 repudium demum a poeta Lesbiae remitti-
tur: cum suis vivere valereque moechis eam jubet, quos

simul complexos trecentos tenet nec, sic absolvit,

“nec meum respectet, ut ante amorem,
“qui illius eulpa cecidit, velut prati
“ultimi flos, praetereunte postquam
“tactus aratro est.''

Moesti et queruli illi versus recentem testantur dolo-
rem , neque scripti sunt postquam poeta primum ad dolorem
leniendum iter in Bithyniam susceperat et deinde per
satis longum tempus in Italiam reversus Romae aut Ve-
ronae degerat.

Sed ut ad ea redeamus, quae supra jam diximus: a

