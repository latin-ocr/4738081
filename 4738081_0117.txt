941

nem. Multa enim insunt, quae animum lectoris re vera
movent. Quod enim ad me attinet, reveritus Attinis animi
religionem, semel iterumque carmen legens misericordia
captus sum, quum furore agitatus comites ad celebrandam
Magnam Matrem excitaret et gauderet paene quod vulnus
sibi inflixisset; misericordia motus sum, quum moes-
tas illas audivi querelas, quibus patriam adlocutus est,
quibusque mente ea recoluit, quae antea fuerant, tam
longe diversa a misero statu, quo nunc se in peregrina
terra relictum sentiret. Et quamquam non omnino cum
Jacobio facio, qui jubet” “glaubig einzustimmen”,preces ad-
dere poetae precibus, quibus poeta finem carmini im·
posuit, tamen hos quoque versus qui animi revera Cy-
beles iram atque furorem timentis, deam tamen ipsam
pie reverentis testimmonium ferunt, pulcherrimos et
eam precem ei loco omnino adaptatam censeo. Placet
quoque, quod antiquitatem spirat totum carmen, im-
primis iis partibus, ubi de Attine narrat, non tamen hic
ipse loquitur. Insolito modo verba conjunguntur ut “terrae
sola''; antiquiores, antiquatae fere formae proferuntur:
“tetulit ‚'’ “pepulit ,'’ rusum.’' Accedit metri vis, hic len-
tioris, illic incitatissimi. Quae omnia si bene perpendas,
sine dubio pulchrum hoc carmen judicabis, censebisque,
si de Catullo nihil nisi hoc unum carmen superesset,
fore ut solus Attis efficeret, ut poetae nomen plus uno
maneret perenne seclo. At multa tamen vituperanda quoque
in hoc carmine videntur. Miseram illam doctrinam hic illic
affectavit poeta, ubi nullus tali rei locus erat. Sic mihi
prorsus displicet enumeratio omnium rerum, quae in sacris

Cybeles fieri solebant (vs. 4 sqq). Non convenit cum At-

