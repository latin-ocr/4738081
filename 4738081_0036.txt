17

omnia Lachmanni conjecturam admodum commendant, at-
tamen et, quae hanc opinionem infirmant, audienda sunt.
Sunt enim, qui contendant, eam non satis firmis funda-
mentis niti.

In libello, quod edidit anno 1857 vir doctissimus Jung-
clausen, tunc temporis subrectoris munere in schola
Meldorfiana fungens, inscripto: “Zur Chronologie der Ge-
dichte des Catulls'‘ ¹ tria proponit· argumenta, quibus
impugnat Lachmanni conjecturam:

1⁰. Si verum est carmen 52 de Vatinio non esse scriptum
ante annum 706, nullum inter Catulli carmina reperitur,
quod inter annos 699 et 706 scriptum esse apparet. Et
hi quidem anni turbis pleni fuere, et unicuique recte secum
de republica reputanti, magnae res majores pariturae esse
videbantur: jam via sternebatur, qua Caesar eo veniret,
ut imperator unicus suo arbitrio rempublicam ordinaret.
Non fieri potest, ut his temporibus Catullus iambos suos
reticuerit, etiamsi in gratiam cum Caesare rediisset, neque
credendum est eam partem carminum Catulli totam periisse,

reliqua fere omnia superesse.

2⁰. Si Catullus non ante annum 676 natus est, necesse
est poeta viginti annos natus, non solum ingenii dotibus,
sed et stupenda doctrina inter omnes excelluerit. Quo
enim pacto alioqui carmina poetarum Alexandrinorum
tam praeclaro modo vertere, quo pacto talia epithala-
mia, ad Graeca fortasse exempla imitata, conficere po-
tuisset‘? Sunt inter ejus carmina, quae juvenis egregiis

animi dotibus praeditus, cui Musae semper propitiae ades-

 

¹ P. 5, sq.

