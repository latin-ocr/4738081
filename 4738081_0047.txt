28'

“qui si diutius vixissent, magnam essent eloquentiae lau-
“dem consecuti.” Eodem, quem citavimus, loco Quintilianus
de Calvo ait: “imitator est Atticorum’' neque hoc in ju-
dicio Ciceronis ponderando praetereundum est. Lippis enim
et tonsoribus notum est, Ciceronis eloquentiae ab altera
parte Hortensii facundiam oppositam fuisse, cujus oratio,
quae Asiatica dicebatur, nimis erat grandiloqua,'nimisque
ornata, ab altera autem, tenue illud et subtile dicendi genus,
Atticorum imitatoribus usitatum, qui Lysiam potissimum
sequebantur. Quorum hos in Oratore ad Brutum, qui ipse
quodammodo eorum numero erat adscriptus, carpit et levi
ironia ridet ¹. Sed utut est, eo Quintiliani testimonio
patet, Calvum Graecos legisse scriptores, et non solum
oratores sed, si respicias communia cum amico Catullo
studia, legit poetas quoque, utrosque imitatus est, unde
aequales eum, tunc temporis honorificentissimo docti co-
gnomine honoraverunt. Sed, ut hunc locum absolvamus,
reliqua antiquorum de Calvi oratoria facultate judicia
fere ad idem redeunt. “Calvus rixatur” Fronto ait. ² “Com-
“positio quoque ejus in actionibus ad exemplum Demosthe-
“nis riget, nihil in illa placidum, nihil lene est, omnia
“et concitata et fluctuantia'’ ⁸, ait Seneca Rhetor, qui addit
tam vehementem fuisse Calvum accusatorem, ut in
actionibus excederet subsellia et impetu elatus usque in

adversariorum partes transcurreret et, quum C. Catonem ,

¹ Vide potissimum capp. 8. 9.
² Cf. p. 171 ed. Maji.
³ l. 1.

