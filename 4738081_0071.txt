52

Mureti de ea re verba jam supra laudavimus. Janus
Douza fil. initio capitis VIII‘ ad Catullum notarum haec
profert: “Extat inter alia Catulli opuscula pulcher-
“rimum sane Poemation de Coma Berenices, ex Calli-
“macho expressum, cujus Graeca Elegia si non eadem
“cum reliquis ejus plerisque omnibus scriptis injuriam tem-
“poris passa fuisset, vehementer conferret ad efformanda
“judicia atque animos nostros iis legibus, quae nos docent
“quomodo adumbranda ac transferenda sint Graeca, quod
“ex parte tamen faciunt haec ἀποσπασμάτια, quae e Grae-
“cis Grammaticis velut pluvias aquas colligimus ad irrigan-
“dam ingenii nostri ariditatem, quae tamen magis salivam
“nohis movent, quam explent gustum.” Eandem fere sen-
tentiam dixit Vossius ¹: “Vix elegantius carmen Romano
“sermone scriptum haberemus, si quemadmodum illud e
“Callimacho expressit Catullus, ita quoque hoc nostro legere-
“tur seculo. . . . efficiam ut non in coelo tantum, sed et
“hic quoque lucidum splendeat* Berenices capillitium.’' Doe-‘
ringius in priore editione dolet interitum Callimachi poematis,
quod voluptas omnem Catulliani carminis percipiendi elegan-
tiam ea re nobis erepta sit. Quae in altera editione
protulit majorem etiam testantur admirationem. Sic enim
ait: “Nam si illud servatum esset, non solum summa ars,
“qua elegantiarum pater, Catullus, Callimachi carmen de
“coma Berenices Latinis numeris adstrinxerit, perspiceretur,
“sed haberemus quoque Lydium quasi lapidem, ad quem

“rectiora a minus rectis et elegantiora a minus elegantibus

ι Ad. carm var. p, 256 in ed. anni 1684.

