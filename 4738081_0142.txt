119

carmina discordiam inter amantes ortam esse produnt,
prius leviorem, saepius bona cum gratia compositam ‚ quae
deinde tamen gravissima facta est, quippe qua amor in
odium conversus dissolutus est. Videmus enim Catulli amo-
rem, quamvis Clodia peccet fieri vehementiorem3 mulie-
rem enim immerito amatam in c. 104: “Credis me po-
tuisse meae maledicere vitae’' contra quendam defendit,
qui verbo aliquo Lesbiam vituperante, quod dolor poetae
excusserat, abusus, Lesbiae Catullum maledicere narra-
verat.

Sed non semper caeca cupiditas in Catulli animo do-
minatum retinuit: tandem fortiter poeta indigno restitit
amori, quod fieri videmus in c. 72: “Dicebas quondam
solum te nosse Catullum'’. Similes questus Catullus edidit
in carminibus 87 et 75, jam a Scaligero inter sese con-
junctis.

At non solum in Clodiam, sed etiam in aemulos, qui-
buscum ea adulterabat Catullus vehementer invectus est.
Vide, quae de Ravido dixit c. 40, de alio amico c. 60.
Fortasse huc quoque convicia referenda sunt, quae in
Alfenum conjecit c. 30.

Imprimis vero in M. Caelium Rufum acerbis carmini-
bus invectus est, qui Clodiam a poeta alienaverat, c.
77, c. 69 et fortasse carmine quoque 73. Ad eundem
Rufum fortasse referendum est c. 59. Quamvis enim M.
Caelius Rufus a Cicerone candore et proceritate et vultu
oculisque pulchris insignis fuisse dicitur, tamen non a
veri simili abhorrere Schwabius opinatur, Caelium hoc
carmine indicari, quia Catullus hominibus olim sibi ami-

cissimis, si postea inimici facti essent, turpissima quae-

