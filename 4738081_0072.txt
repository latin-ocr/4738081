53

“scite distingui et internosci possent.’' Ipse Niebuhrius,
praeclarissimum in litterarum republica nomen , Catulli
carmen dixit: “ein herrliches Gedicht ¹.” Bosscha tan-
dem, quem jam saepius laudavimus, eos vocat judices
minus aequos, ignorantia veri argumenti ductos, qui jeju-
num carmen appellaverint et sic simul damnaverint Catul-
lum, lepidum illum elegantiarum arbitrum ². ABilderdijkio
nostrate Catulli carmen Belgicis versibus expressum est ‚ ita ut
hic quoque non sine admiratione carmen legisse videatur ³.

Qui in sensum contrarium disputavere pauci sunt
numero3 attamen rectius judicasse mihi videntur. Sic Nau-
detius ⁴: “Hoc carmen, quantumvis celeberrimi eruditione
“viri laudibus in coelum tollant, non possum cum eis illud
“admirari ,¹ licet felicissimae venae foetus et scribendi generis
“castigatissimi igniculos passim deprehendam. Et fateor qui-
“dem regibus , quorum ventosae magnanimitati palpabantur ‚
“talia commenta valde placere, immo in praesentia fabulae
“opportunitatem ingenio Poetae favorem publicum conciliare ‚
“in primis apud AJexandrinos- illos, qui prae ceteris orationis
“calamistros et curiosissimas figurarum dicendi argutias
“in deliciis habuerunt ‚ potuisse”‚ et sic pergit admirans
tantam apud Romanos Graecorum fuisse auctoritatem ,

ut non satis animadverterent, quid distarent aera lu-

’ pinis. Eodem modo disputavit Helbigius ⁵, qui post-

quam de studiis Alexandrinorum apud Romanos quoque

 

¹ Vortrage iiber Romische Geschichte‚ ed. Isler ΙΙΙ, 348.

² l. l. p. 2.

³ Kallimachus Lofzangen door mr. W. Bilderdijk‚ p. 97. Amst. 1808.
In novissima. editione poetae legitur ΙΙΙ, 39.

⁴ In editione Catulli, p. 313.

5 Deutsehe Jahrbiicher, etc. l.l.

