93

tenus esse fingitur furenti. In qua re aliquid veri inest.
Poeta enim ‚ cui licet narrationes rerum non gestarum fin-
gere et quasi veras proponere, saepe et ea facta esse fingit,
quae non fieri potuerunt, aut si potuerint, tamen raro
facta sunt. Illud in 'fabulis videndum est3 hoc in nostro
conspicitur carmine. Catullo aut quem Graecum imita-
tus est, id contigit, quod non solum nostrorum temporum
hominibus, sed etiam , opinor, aequalibus insolitum, immo
difficillimum esset, ut ita cum Attine sanctam sentiret ra—
biem, ita de Attinis misero fato cogitans surore quodam poe-
tico corriperetur, ut sacerdotem Cybelem pie · colentem
sibique ipsi ob eam caussam vim inferentem quasi oculis
conspexerit. Quem quum versibus descripsisset, non po-
tuit, quin misericordia talis miserrimi fati permotus,
adderet querelas, quas, quum furor mente cessisset,
infelix ille de flebili corporus statu emitteret. Quas
tamen impias esse neque congruere religioni Magnae
Deae, eo ostendendum esse censuit, ut depingeret Atti-
nis in nemora reditum. Sic ipse poeta, quum sensisset
animo terribilem illius furoris vim, deam precatus est,
ut alios incitatos ageret, a se autem procul ista rabies
abesset. Sed vim eius affectus poeta senserit licet, lecto-
res neque aequales, neque posteriores fieri fere potest,
ut sentiant quoque. Et id tamen summi poetae est,
ut ⁴argumentum et ratio, qua argumentum tractavit,
ita comparata sint, ut lectores quoque, quum legant car-
men, eodem animi motu percellantur, quo ipse, quum
componeret. Huic legi non satisfacere Catulli poema ex
iis, quae supra dixi, patet, attamen longe abest, ut

eam ob caussam totum opus contemnam atque condem-

