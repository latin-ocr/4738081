26

temtui traditum, accusavit, defendente eum eodem Cice-
rone, qui ea re gratiam sibi· Caesaris conciliare studuit.
Cujus orationis superest fragmentum, a Quintiliano ¹
servatum, in quo eius vim dicendi perspicimus: “Non
“ergo magis pecuniarum repetundarum, quam majesta-
“tis, neque majestatis magis, quam Plautiae legis, neque
“Plautiae legis magis, quam ambitus, neque ambitus magis,
“quam omnium judicia legum perierunt.'' Non igitur Calvus
reformidabat in civitate pollentes lacessere sed, libere profi-
tebatur , sibi liberam rempublicam videri periisse. Quamquam
Vatinius per Ciceronem absolutus est, tamen Calvus nulla
oratione, quam accusatione Vatiniana, majorem apud ae-
quales videtur gloriam consecutus esse. Seneca enim
rhetor tradit ², eum tam vehementem ac violentum exsti-
tisse accusatorem, ut Vatinius media in actione surgeret et
exclamaret: “Rogo vos judices, num, si iste disertus sit,
“ideo me damnari oportet?'’ Catullus quoque bis hanc caus-
sam commemorat,primum in c. 14, ubi Calvo suo dicit,
nisi eum plus oculis suis amaret, fore, ut eum odisset
odio Vatiniano, quia in Saturnalium libertate dono sibi
misisset malorum carmina multorum poetarum3 deinde
in c. 53, ubi narrat vel fingit, de parva amici jocans
statura, quendam de plebe, quum mirificam illam in Va-
tinium orationem Calvus habuisset, dixisse admirantem ma-
nusque tollentem: “Di magni, salaputium disertum.’‘ (Quod
vocabulum criticos jam diu torsit et, eredo, torquebit.) Per

paucos tantum annos (secundum Weichertum per quatuor

 

¹ Inst. Or. IX, 3, ἓ 56. Cf. Weichert. p. 114.
2 Controv. III, 19. p. 232. Bip.

