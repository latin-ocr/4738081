113

sent peccata Lesbiae, semper Catullus eam amare per-
gebat (c. 85). Odit, sed simul amat et ea re miserrimum
se esse hominum queritur. Meminit malorum, quae Lesbia
perpetravit sed simul scribit : “dispeream , nisi amo” (c. 92).
Totidem enim sunt Lesbiae atque ipsius Catulli, sibi
invicem imprecantur, sed tamen amant. Et iterum dulci
conjunguntur amoris vinculo; “insperanti sed cupido op-
tantique hoc obtigit” , quod Lesbia se Catullo restitueret
(c. 107), proponeretque amorem inter se atque poetam
perpetuum fore, quod a diis magnis Catullus precatur,
ut verum faciant, ratumque habeant (c. 109).

Sed mox Lesbia, oblita eornm, quae promiserat, furta
renovavit, tidem iterum laesit, ita ut Catullus summa
animi contentione longum deposuerit amorem, quo facto
elegia 76 summum dolorem, qui intimum cor dilacerabat,
expressit. Mox tamen, occasione oblata, Romam reliquit,
ut non amplius eam videret, quam tantopere amaverat ,
quacumque tam dulces conjunxerat amores. In Bithyniam
profectus est cum Memmio praetore, homine nefario, anno
59 a. Chr. Inde rediit anno 56, eo ipso anno, quo Clo-
dia Caelium reum fecit de vi, qui a Cicerone defensus,
judicum sententiis absolutus est. Sed Clodia in dies pejor,
contemtior, vilior fiebat et Bajis et Romae ut scortum ex
infima plebe ,vivebat Quum haec comperisset Catullus
intellexissetque oratione Ciceronis pro Caelio hujus mulieris
malefacta per omnium ora esse divulgata acerrimum de tali
nefaria puellae quondam amatae sceleritate expraesit dolorem
c. 58, e quo patet poetam cum Caelio reconciliatum fuisse.
Ultimum de Lesbia verba facit in c. 11 ‚ quod uti jam

diximus propter in eo commemorata magni Caesaris mo-

8

