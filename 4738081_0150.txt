127

nullo antiquo scriptore traditum est Lesbiam fuisse Clo-
diam Quadrancariam. Solus Apulejus eam solo Clodiae
nomine appellavit. Qui tamen fontem non addidit, e quo
hanc notitiam hauserit. Quare paullo diffidenter Apuleji
testimonium accipere necesse erit. Fieri enim potuit,
ut, quia sciehat Caelium amasse et postea odisse Clodiam,
quod idem in Catullo et Lesbia factum est, ea finxerit, quae
hac de re tradidit. Sed ne vanas ipsi conjecturas finga-
mus, ut jure nostro de Clodia illa nos dubitare probemus.

Quod satis apparere opinamur ex iis, quae ‘supra dixi-
mus, nullo aequalium testimonio (et complures aequales
de Lesbia scripserunt) argumentum aliquod afferri, quo
indicetur, famosam illam Clodiam eandem esse atque Les-
biam, quam Catullus tantum amavit, quantum nulla mu-
lier umquam amata est. Quod in muliere, cujus nomen
omnium contemtui traditum erat et in ora vulgi pervenerat
certe factum fuisse mihi persuasum est, praesertim, quia
Catullus quoque laude et gloria inter aequales non caruit.

At, ut ad Apuleji testimonium iterum redeamus, is
dicit Lesbiae nomine Clodiam significatam esse, nontamen
addit, hanc fuisse illam nefariam mulierem, de qua Cicero
semper errare solebat, quum ejus nomen* cum fratris con-
jungeret ¹. Plures certe fuere Clodiae, tres fuisse famosi
Clodii sorores constat, quas omnes constuprasse dicitur:
famosae igitur erant aeque hujus gentis mulieres atque
tribunus 'plebis ille sceleratissimus. Sed praeter has aliae
fortasse fuere Clodiae, quarum fama ad nos non per·
venit, nisi in basiorum tot millibus, quae Catullus uni

alterive earum dederit.

 

¹ Cic„ pro Caelio 13, 32.

