’100

“haud similis tibi, Cynthia, nec tibi, cujus
“turbavit nitidos exstinctus passer ocellos* ¹.

Ex his omnibus locis nihil novi de Lesbia constare, in
aprico est; nullo enim nomine novo, nullo perspicuo indi-
cio, quo Catulli puellae suum vindicemus nomen, eam
significant. Neque verisimile est Sidonium Apollinarem alia
antiquorum scriptorum testimonia habuisse, quorum aucto-
ritate fretus Lesbiam doctam fuisse puellam et cum Catullo
suo versus facere solitam tradidit, ita scribens ²: “Certe‚
“si praeter rem oratoriam , contubernio feminarum poeticum
“ingenium et oris tui limam frequentium studiorum cotibus
“expolitam quereris obtundi, reminiscere, quod saepe ver-
“sum Corinna cum suo Nasone complevit, Lesbia cum
“Catullo, Cesennia cum Gaetulico, Argentaria cum Lu-
“cano, Cynthia cum Propertio, Delia oum Tibullo.’‘ Neque
enim ex hoc loco aliquid novi de Lesbiae persona docemur.

Constat igitur ex ipso Catullo reliquorumque antiquorum
scriptorum testimoniis poetam amasse feminam, quam dixit
Lesbiam, neque hoc nomine fictum aliquem indicari amo-
rem sed sub falso Lesbiae nomine veram mulieris perso-
nam latere. Accedit, quod Apulejus docuit hanc mulierem
Clodiam esse dictam. Ex ipsa antiquitate nulla alia de
Catulli amoribus ad nos pervenit memoria.

Quibus fundamentis nixi multi postea aut pronuntiave-

 

¹ J uven Sat. VI, 7 sq. Quem locum ad Lesbiam pertinere per se
patet, si fides habenda sit titulo, qui in multis codicibus carmini Ca—
tulliano II superscribitur: ‘⁴ ad passerem Leobiae.'’

² Sidon. Apoll. Ep. ΙΙ, 10 ad Hesperium, sub flnem. (p. 54. ed.

Sirmond. Par. 1652) .

