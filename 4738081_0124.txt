101

runt tantum aut demonstrare conati sunt Laebiam Catulli
fuisse famosam P. Clodii tribuni plebis famosi sororem.
Jam Petrus Victorius¹ exclamavit ipsum poetam “hoc
“ostendere videri vel potius manifesto declarare.’' Antiqui
commentatores, qui Catullum interpretati sunt Muretus et
Statius plane cum eo consentiunt, uterque ad carminis
LVIII v's. 1 , ille quidem mendose tradens Apulejum tra-
didisse, puellam, “quae in amoribus ac deliciis Catullo
“fuit‚ quamque ipse Lesbiam mominaverit, Clodiam illam,
“P. Clodii sororem, fuisse, cujus a fratre primum delibata
“pudicitia” cet.‚ hic vero modestius suam tantum ipsius
proferens opinionem, Clodiam illam, quam nominavit Apu-
lejus eandem fuisse atque eam, quae est “a Plutarcho dicta
Quadrantarid'.

Et uti antiquiores,' sic recentiores quoque plerique in
Lesbia Catulliana sibi Clodiam istam agnoscere visi sunt.
Sic, ut a viro optime de Catullo merito initium ducam,
Hauptius ² de ea re ita scripsit: “Sed puellam illam ama-
“tam tantum, quanta amabitur nulla non diversam esse
“a Lesbia, Lesbiam autem Clodiam istam esse Quadran-
“tariam, rectiusque quam nuper factum memini de ea re'
“seculo decimo ¹ sexto primarios quosdam viros judicasse,
“liquido confirmare posse mihi videor ..... verum ab hac
“demonstratione nunc quidem abstinendum esse censeO.
“Etsi enim spurcarum rerum investigationem saepe tam
“non possumus defugere grammatici, quam ultro eam ap-

“petere turpe est, tamen a publico colloquio, cui haec

 

¹ Var. Lect. XVI, 1.
² observ. criticae, p. 8.

