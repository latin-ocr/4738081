95

tinis* incitato animo. Qui citatis cupit celerare tripudiis
non tam longa oratione retineri se sinet. Idem est, quod
vir ingeniosus in Tollensio nostro vituperavit, qui histo-
riae nostrae heroem quemdam, quum de alta turri desili-
ret, non demittere potuit, nisi oratiuncula ad comites
satis longa habita, Lubenter credimus Catullum probe
novisse omnia, quae ad Cybeles sacra referri possent, sed
haec ex opere mythologico, magis quam e tali carmine
discere juvat. Neque magis suo loco legitur descriptio Solis
orientis, per se quidem satis pulchra sed pro hoc
carmine nimis producta (39—42); et iterum prorsus
displicet vs. 432 “trepidante eum recepit dea Pasithea
sinu.'’ Multo melius doctum hunc versum omisisset Catulz
lus. Sic denique mihi ea pars carminis non placet, qua
Cybele leonem adloquitur, qui “laevus pecoris hostis”
admodum affectato cognomine vocatur. Hunc jubet dea
“sua verbera pati''. Non huic poemati haec omnia conve-
niunt. Satis apta, satis docta quidem videntur, sed animi
motum opprimunt potius, quam excitant, quod ne poeta
faciat summopere caveat. Tribuas licet haec vitia tempori ,
quo vixit Catullus, modo confitearis esse vitia, non
impugnabo. Haec enim spectasse Mommsenus quoque
mihi videtur, quum carmen LXIII, nimis severe tamen

“eine gedrechselte Modepoesie’' diceret.

