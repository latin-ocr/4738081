107

c. 58, quo flebilius et majoris testis doloris inter Catul-
liana carmina non reperitur. Tandem perfecit poeta, quod
diu in animo habuit, ira et dolor pervicerunt amorem,
tandem tetrum deposuit morbum, quod quum fecisset,
quamquam ex omni pectore laetitias expulisset, se beatum
praedicavit (c. 76). Restat c. 11, quo quasi repudium
Lesbiae Catullus remisit et quod ob monumenta Caesaris
magni, quae in eo commemorantur necesse est, scriptum
sit post Caesaris expeditionem in Britanniam alteram, i.
e. non ante annum 699. Carmen 100 de amore erga Les-

biam, ut de re omnino praeterita agit et versus:
· “cum vesana meas torreret flamma medullas''

satis, credo, indicat miserum Catullum ineptire desiisse.

Si autem consideremus carmina, quae in tertia 'classe
posuit F roehlichius, quaeque igitur perhibuit post carmina,
de quibus jam verba fecimus, scripta esse, apparebit illa
non mentem spirare lllius, qui ad Caelium rivalem hor-
rida verba carminis 58 scripsit:

“Caeli‚ Lesbia nostra, Lesbia illa,

“Illa Lesbia, quam Catullus unam
“Plus quam se atque suos amavit omnes
“Nunc in quadriviis et angiportis
“Glubit magnanimos Remi ncpotes.'’

Is quoque, qui rara verecundae feret furta herae, non
talia dixerit verba, si lux candidiore nota foret, qua
mulier amata, sed paullulum alienata, se ipsi restitueret.
Quare opinor, omnia illa carmina, quae Froehlichius ad
tertiam adscripsit periodum, ad eas rixas oportere, quae

numquam non inter amantes oriri solent. Magis eandem

