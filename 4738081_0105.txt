84

comma prius terminat semper longa est. Sed ut longis
illis syllabis prius comma terminetur, produci oportet in
Cybeles nomine altera syllaba vs. 20, 35, 84, 91.
Disputaverunt viri docti, utrum igitur his locis Cy-
bebe esset scribendum an Cybelle, an in Cybele, media
anceps esset, uti Graecum Κυβέλη et Κυβήλη. Quam autem
harum rationem sequaris, nil ad metrum facit, ergo de
re tam parvi momenti non disputabimus. Sic vox “tym-
panum'' quoque nonnullis locis primam productam habet,
aliis usus est forma Graeca τύπανον Catullus. Cff. vs. 8, 9
(contra tympanum vss. 21 , 29, 32). Nec Ahlwardti
conjectura legentis: “crotalum'’, quod auctoritate nititur
Mureti librorum opus est, neque credendum est Naudetio¹
perhibenti nodum ita solvi posse, si tympanum, qymnasium
ancipitem habere primam, ex Prisciani loco didiceris.
Priscianus autem docet l, m, n, 1· interire tum, quum
consequuntur aliquam brevem syllabam cum quavis alia
consonante. Non lianc regulam sibi proposuit Catullus,
qui ter in voce “tympanum'' syllabam produxit primam3
non docet Priscianus ancipitem effici sequentibus duobus
consonantibus, quarum altera liquida, nullum igitur ejus
praeceptum hic locum habet ².

Posterius comma rursus duos Ionicos a minore continet,

perfectum alterum , alterum mutilum ³. (v ,κῇ--αα-ἠ,

 

¹ Ρ. 211.

:- Praeclare corruptum versum ‘.) liavlnnanuus correxit “tgspanum
tnanffl, pro “lypanum labans* quod quam languidum esset. ineptae
huJus loci interpretationes, quas, si vis, vide apud interpretes,
satis probant.

³ Nobbe, p. 18.

